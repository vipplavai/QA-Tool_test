{"_id":{"$oid":"681ce987b363aee870ae6961"},"content_id":{"$numberInt":"421"},"content":"బంగార్రాజు\n\nబంగార్రాజు 2022లో విడుదలైన తెలుగు సినిమా. ఈ సినిమా 2016లో విడుదలైన ‘సోగ్గాడే చిన్నినాయన’ చిత్రానికి ప్రీక్వెల్‌‌‌గా నిర్మిస్తున్నారు. అన్నపూర్ణ స్టూడియోస్ బ్యానర్ పై అక్కినేని నాగార్జున ఈ సినిమాకు కళ్యాణ్ కృష్ణ కురసాల దర్శకత్వం వహిస్తున్నాడు. అక్కినేని నాగార్జున, రమ్యకృష్ణ, నాగచైతన్య, కృతి శెట్టి ప్రధాన పాత్రల్లో నటించిన ఈ సినిమా 14 జనవరి 2022న విడుదలైంది.బంగార్రాజు జీ5 ఓటీటీలో ఫిబ్రవరి 18 నుంచి స్ట్రీమింగ్‌ ప్రారంభమైంది.\nచిత్ర నిర్మాణం.\nబంగార్రాజు సినిమా హైదరాబాద్‏లోని అన్నపూర్ణ స్టూడియోలో 2021ఆగస్టు 20న పూజా కార్యక్రమాలతో ప్రారంభమైంది.\nకథ.\n'సోగ్గాడే చిన్ని నాయనా' కథ ఎక్కడ ముగిసిందో అక్కడ ఈ సినిమా మొదలు అవుతుంది. చిన బంగార్రాజు (నాగ చైతన్య)కి వరసకు మరదలు అయ్యే నాగలక్ష్మి (కృతి శెట్టి)తో పెళ్లి చేయాలని సత్యభామ (రమ్యకృష్ణ) అనుకుంటుంది. నాగలక్ష్మి తండ్రి రమేష్ (రావు రమేష్)తో కూడా మాట్లాడుతుంది. అతడూ సరే అంటాడు. అయితే చిన్నప్పటి నుంచి చిన్న బంగార్రాజు, నాగలక్ష్మి ఎప్పుడూ గొడవ పడుతూ ఉంటారు. చిన్ననాటి నుండే నాన్న‌మ్మ ద‌గ్గ‌రే పెరిగిన చిన బంగార్రాజు సైతం తాత బంగార్రాజు (నాగార్జున) పోలిక‌ల‌తో ఊరిలో అమ్మాయిలతో సంద‌డి చేస్తున్న క్రమంలో సత్యభామ హఠాన్మరణం చెంది స్వర్గంలో ఉన్న భర్త బంగార్రాజు చెంతకు చేరుకుంటుంది.\nశివపురం శివాలయంలో ఉన్న గుప్తనిధిపై దుష్టశక్తుల కన్నుపడుతుంది. ఆ దేవాలయాన్ని బంగార్రాజు కుటుంబం తరాలుగా రక్షిస్తుంటుంది. చిన్న బంగార్రాజు అడ్డు తొలగించుకుంటేనే తమకు ఆ నిధి దొరుకుతుందని సంపత్‌ (సంపత్‌రాజ్‌) కుట్ర పన్నుతాడు. ఈ నేపథ్యంలో స్వర్గంలో ఉన్న బంగార్రాజు, సత్యభామ మనవడిని రక్షించడానికి పూనుకుంటారు. దాంతో బంగార్రాజు, సత్యభామల ఆత్మను యమధర్మరాజు, ఇంద్రుడు కలిసి భూలోకానికి పంపుతాడు. చిన్న బంగార్రాజు, నాగలక్ష్మిని కలపడం కోసం పెద్ద బంగార్రాజు ఏం చేశాడు? భూలోకం వచ్చిన తర్వాత మనవడికి ఎదురైన ఆపదను ఎలా తప్పించాడు? గుడి నిధులను ఎలా కాపాడాడు అనేది మిగతా సినిమా కథ.","content_text":"బంగార్రాజు\n\nబంగార్రాజు 2022లో విడుదలైన తెలుగు సినిమా. ఈ సినిమా 2016లో విడుదలైన ‘సోగ్గాడే చిన్నినాయన’ చిత్రానికి ప్రీక్వెల్‌‌‌గా నిర్మిస్తున్నారు. అన్నపూర్ణ స్టూడియోస్ బ్యానర్ పై అక్కినేని నాగార్జున ఈ సినిమాకు కళ్యాణ్ కృష్ణ కురసాల దర్శకత్వం వహిస్తున్నాడు. అక్కినేని నాగార్జున, రమ్యకృష్ణ, నాగచైతన్య, కృతి శెట్టి ప్రధాన పాత్రల్లో నటించిన ఈ సినిమా 14 జనవరి 2022న విడుదలైంది.బంగార్రాజు జీ5 ఓటీటీలో ఫిబ్రవరి 18 నుంచి స్ట్రీమింగ్‌ ప్రారంభమైంది.\nచిత్ర నిర్మాణం.\nబంగార్రాజు సినిమా హైదరాబాద్‏లోని అన్నపూర్ణ స్టూడియోలో 2021ఆగస్టు 20న పూజా కార్యక్రమాలతో ప్రారంభమైంది.\nకథ.\n'సోగ్గాడే చిన్ని నాయనా' కథ ఎక్కడ ముగిసిందో అక్కడ ఈ సినిమా మొదలు అవుతుంది. చిన బంగార్రాజు (నాగ చైతన్య)కి వరసకు మరదలు అయ్యే నాగలక్ష్మి (కృతి శెట్టి)తో పెళ్లి చేయాలని సత్యభామ (రమ్యకృష్ణ) అనుకుంటుంది. నాగలక్ష్మి తండ్రి రమేష్ (రావు రమేష్)తో కూడా మాట్లాడుతుంది. అతడూ సరే అంటాడు. అయితే చిన్నప్పటి నుంచి చిన్న బంగార్రాజు, నాగలక్ష్మి ఎప్పుడూ గొడవ పడుతూ ఉంటారు. చిన్ననాటి నుండే నాన్న‌మ్మ ద‌గ్గ‌రే పెరిగిన చిన బంగార్రాజు సైతం తాత బంగార్రాజు (నాగార్జున) పోలిక‌ల‌తో ఊరిలో అమ్మాయిలతో సంద‌డి చేస్తున్న క్రమంలో సత్యభామ హఠాన్మరణం చెంది స్వర్గంలో ఉన్న భర్త బంగార్రాజు చెంతకు చేరుకుంటుంది.\nశివపురం శివాలయంలో ఉన్న గుప్తనిధిపై దుష్టశక్తుల కన్నుపడుతుంది. ఆ దేవాలయాన్ని బంగార్రాజు కుటుంబం తరాలుగా రక్షిస్తుంటుంది. చిన్న బంగార్రాజు అడ్డు తొలగించుకుంటేనే తమకు ఆ నిధి దొరుకుతుందని సంపత్‌ (సంపత్‌రాజ్‌) కుట్ర పన్నుతాడు. ఈ నేపథ్యంలో స్వర్గంలో ఉన్న బంగార్రాజు, సత్యభామ మనవడిని రక్షించడానికి పూనుకుంటారు. దాంతో బంగార్రాజు, సత్యభామల ఆత్మను యమధర్మరాజు, ఇంద్రుడు కలిసి భూలోకానికి పంపుతాడు. చిన్న బంగార్రాజు, నాగలక్ష్మిని కలపడం కోసం పెద్ద బంగార్రాజు ఏం చేశాడు? భూలోకం వచ్చిన తర్వాత మనవడికి ఎదురైన ఆపదను ఎలా తప్పించాడు? గుడి నిధులను ఎలా కాపాడాడు అనేది మిగతా సినిమా కథ."}